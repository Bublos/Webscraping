{
    "title": "Policejní zásah v Riu se změnil v jatka. Zemřelo až 132 lidí, prezident se zhrozil",
    "url": "https://echo24.cz/a/H4DrW/zpravy-svet-rio-de-janeiro-policejni-zasah-se-promenil-v-jatka-zemrelo-az-132-lidi",
    "date": "2025-10-29T20:02:00+01:00",
    "author": "Echo24",
    "source": "echo24.cz",
    "content_snippet": "POLICEJNÍ ZÁSAH\n\nPři úterní policejní operaci v Riu de Janeiro zemřelo 132 lidí, informoval podle tiskových agentur úřad místního veřejného ochránce práv. Vláda v tomto brazilském státě podle médií po…",
    "full_content": "POLICEJNÍ ZÁSAH\n\nPři úterní policejní operaci v Riu de Janeiro zemřelo 132 lidí, informoval podle tiskových agentur úřad místního veřejného ochránce práv. Vláda v tomto brazilském státě podle médií později potvrdila 119 mrtvých, mezi nimiž byli i čtyři policisté. V chudinských čtvrtích, kde policie zasahovala proti organizovanému zločinu, záchranáři v uplynulých hodinách nalézali další desítky mrtvých. Nejkrvavější policejní zásah v Riu de Janeiro za několik desetiletí kritizoval prezident Luiz Inácio Lula da Silva.\n\nPolicie provedla v úterý velký zásah proti zločinecké organizaci Comando Vermelho v chudinských oblastech Penha a Alemão. Operace, jejíž cílem bylo zadržet členy kriminální organizace, se zúčastnilo na 2500 policistů, kteří měli k dispozici desítky obrněných vozů a vrtulníků.\n\nV úterý úřady informovaly, že při zásahu zahynulo 64 lidí včetně čtyř policistů. Úřad veřejného ochránce práv, který mimo jiné mapuje případy porušování lidských práv, dnes oznámil, že mrtvých je celkem 132. Vláda a vedení policie pak potvrdily 119 mrtvých. Brazilská média v uplynulých hodinách informovala o nálezu dalších desítek mrtvých v místech, kde policie provedla zásah. Server G1 podotýkal, že spojitost mezi úmrtími a policejní operací ještě musí potvrdit pitvy.\n\nvra , 29. října 2025\n\nZLOČIN V SÚDÁNU\n\n🇧🇷 #Brazil : At least 64 people have been killed as a result of armed clashes between Brazilian government forces and Comando Vermelho criminal organization in the city of Rio de Janeiro on Tuesday. This operation, launched by the security forces, is said to be the bloodiest in… pic.twitter.com/WdhIndeZnm\n\nGuvernér státu Rio de Janeiro Cláudio Castro v úterý prohlásil, že při úterní operaci museli policisté čelit útokům ze strany členů drogového kartelu. Šéf policie ve státě Rio de Janeiro Felipe Curi dnes uvedl, že zásah byl \"legitimní akcí\" proti posilující zločinecké organizaci Comando Vermelho. Policie tvrdí, že zadržela přes 100 lidí. Podle stanice CNN Brasil ale policii unikl jeden z klíčových vůdců organizace.\n\nJiž v úterý úřad vysokého komisaře OSN pro lidská práva vyjádřil zděšení nad brutalitou policejního zásahu. K jeho prošetření vyzývají organizace na ochranu lidských práv a opozice ve státě Rio de Janeiro. Od akce se nepřímo distancovala i federální vláda a prezident Lula. \"Prezident byl zhrozen počtem mrtvých a byl překvapen, že tak rozsáhlá operace se uskutečnila bez vědomí federální vlády,\" uvedl federální ministr spravedlnosti Ricardo Lewandowski.\n\nEcho24 , 29. října 2025\n\nSPOR O PALESTINSKÉ VLAJKY\n\npolicie Brazílie\n\nMartin Weiss\n\nNěmecký kancléř Friedrich Merz se před několika týdny dopustil výroku o tom, že v migrační politice došlo k řadě chyb, které se již napravují, ale není divu, že jich využívá nepřijatelná AfD, tedy Alternativa pro Německo, která by v současnosti nejspíš vyhrála v Německu volby. Aby nějak přiblížil, jak se ty chyby projevují, použil slova „Stadtbild“ čili obraz (německých) měst, který se změnil, a aby vysvětlil, jak to myslí, dodal: Však se zeptejte svých dcer…\n\nJiří Peňás\n\nOndřej Šmigol\n\nAlexander Tomský\n\nJADERNÉ ZBRANĚ\n\nEcho24 , 30. října 2025 08:09\n\nVOLKSWAGEN\n\nEcho24\n\nNěmecká automobilová skupina Volkswagen v prvních devíti měsících roku hospodařila s provozním ziskem 5,4 miliardy eur (131,6 miliardy Kč), což je meziroční ...\n\nMartin Weiss\n\nJiří Peňás\n\nOndřej Šmigol\n\nAlexander Tomský\n\nDaniel Kaiser\n\n08:09\n\n07:39\n\n06:34\n\n00:12\n\n00:02\n\n00:01\n\n00:01\n\n29. 10.\n\n29. 10.\n\n29. 10.\n\njhr , 27. října 2025\n\nLOUPEŽ V PAŘÍŽI\n\nEcho24 , 27. října 2025\n\nVRAŽDA V ORLOVÉ\n\nmtj , 26. října 2025\n\nPROPUŠTĚNÍ OMYLEM",
    "tags": [
        "policie",
        "Brazílie"
    ]
}