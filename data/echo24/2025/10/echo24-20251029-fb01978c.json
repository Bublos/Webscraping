{
    "title": "eDoklady opět nefungují. Kvůli nedávnému výpadku během voleb skončil předchozí šéf",
    "url": "https://echo24.cz/a/H6UYU/zpravy-domov-edoklady-nefunguji-narodni-identitni-autorita-digitalnii-a-informacni-agentura-cr-praha",
    "date": "2025-10-29T23:30:00+01:00",
    "author": "dst",
    "source": "echo24.cz",
    "content_snippet": "DIGITALIZACE ČESKA\n\nNárodní identitní autorita (NIA), která slouží k ověřování identity občanů například pro eDoklady, je od středečního brzkého odpoledne nedostupná. Problémy identita přitom měla i b…",
    "full_content": "DIGITALIZACE ČESKA\n\nNárodní identitní autorita (NIA), která slouží k ověřování identity občanů například pro eDoklady, je od středečního brzkého odpoledne nedostupná. Problémy identita přitom měla i během letošních voleb do Poslanecké sněmovny, kdy kvůli vysokému počtu požadavků nešlo aktualizovat eDoklady a prokazovat se jimi ve volebních místnostech. To stálo místo tehdejšího ředitele DIA Martina Mesršmída. Toho minulý týden nahradil jeho dosavadní zástupce Petr Kuchař.\n\nNárodní identitní autorita (NIA), která slouží k ověřování identity občanů například pro aplikaci eDoklady či Portál dopravy, byla od dnešního odpoledne nedostupná a výpadek trval i po 23:00. Na nápravě pracuje Digitální informační agentura (DIA), která systém provozuje. O problému se podle mluvčího Jakuba Palaty dozvěděla krátce před 13:00. Zatím ale nedovede určit, kdy bude NIA opět plně funkční, řekl Palata večer.\n\n\"Nadále intenzivně pracujeme na opravě problému, který trvající nedostupnost zapříčinil,\" uvedla DIA na síti X . Spuštění systému komplikoval také celosvětový výpadek služby Microsoft Azure.\n\nNadále intenzivně pracujeme na opravě problému, který trvající nedostupnost zapříčinil. O průběhu oprav budeme informovat a omlouváme se za komplikace. https://t.co/rF7vIQWsFi\n\nPřihlásit se kvůli problémům NIA nebylo možné ani do Portálu dopravy , který umožňuje občanům vyřizovat on-line řadu služeb v agendách řidičů, vozidel, plavby či letectví. Ministerstvo dopravy upozornilo na to, že celosvětový výpadek měla navíc služba Microsoft Azure, což je infrastruktura, bez které není dopravní portál přístupný. \"Délka výpadku bude záviset na rychlosti odstranění příčin ze strany dodavatele,\" uvedlo po 19:00 ministerstvo na síti X .\n\nKrátce po volbách, během kterých nefungovala tzv. eObčanka, tedy virtuální občanský průkaz, kritizoval pro Echo24 digitalizaci v uplynulých letech 1. místopředseda ANO Karel Havlíček. „Je to ostuda, protože tady měli dva velké digitalizační projekty a oba skončily nevalně. My jsme už v době, kdy se eObčanka zaváděla, tvrdili, že to je předčasné a že se má postupovat v rámci evropského tažení, nikoliv jen v rámci českého. Ubezpečovali nás, že to dopadne skvěle a jak to dopadlo, jsme všichni viděli,“ sdělil poslanec nejen k digitálním dokladům, ale také k digitalizaci stavebního řízení, která stála místo v končící vládě Piráty, kteří ji měli pod taktovkou ministra pro místní rozvoj Ivana Bartoše na starosti.\n\nEcho24 , 8. října 2025\n\nREZIGNACE\n\nPrávě agenda digitalizace byla jedním z posledních bodů, o kterých nově vznikající vláda ANO, SPD a Motoristů sobě jednala během víkendu, aby mohl v pondělí odnést předseda ANO Andrej Babiš dokument s programovými shodami prezidentu Petru Pavlovi. Podle Havlíčka bude obnovena funkce vládního zmocněnce pro digitalizaci, který by podléhal přímo premiérovi nebo vicepremiérovi. V končící vládě měli zodpovědnost za digitalizaci jednotliví ministři. „Zaměříme se na digitalizaci stavebního řízení,\" řekl o víkendu Havlíček.\n\nNIA je systém sloužící k bezpečnému prokazování totožnosti občanů při on-line službách státní správy. Tzv. NIA ID umožňuje dvoufaktorové přihlašování (uživatelské jméno, heslo a jednorázový SMS kód) k portálům, jako jsou eDoklady, portál občana nebo datová schránka.\n\nDominik Stein , 10. října 2025\n\nDIGITALIZACE ČESKA\n\nV přípravě jsou nyní i jiné digitalizační projekty v oblasti státních a veřejných služeb: Vývoj a implementace elektronického informačního systému insolvenčního rejstříku (eISIR), elektronického spisu (eSPIS) a dalších komponent dokumentů. Brzy by měl být představen systém eSIMS, možnost prokázat se digitálním potvrzením o VŠ studiu a celostátní evidenční online systém pro tato potvrzení. ARGO – projekt automatizovaného řešení problematiky odlesňování, agro-fotovoltaiky, protierozní ochrany či využití půdy. Digitalizace probíhá i na Státním úřadu inspekce práce (SÚIP), například možnost hlásit pracovní úrazy přes digitální zónu určenou pro klienty z řad firem. V přípravě je i Elektronický průkaz osoby se zdravotním postižením (OZP) či kmenové registry pacientů, což je zřejmě největší současný tuzemský projekt.\n\ndigitalizace\n\nMartin Weiss\n\nNěmecký kancléř Friedrich Merz se před několika týdny dopustil výroku o tom, že v migrační politice došlo k řadě chyb, které se již napravují, ale není divu, že jich využívá nepřijatelná AfD, tedy Alternativa pro Německo, která by v současnosti nejspíš vyhrála v Německu volby. Aby nějak přiblížil, jak se ty chyby projevují, použil slova „Stadtbild“ čili obraz (německých) měst, který se změnil, a aby vysvětlil, jak to myslí, dodal: Však se zeptejte svých dcer…\n\nJiří Peňás\n\nOndřej Šmigol\n\nAlexander Tomský\n\nJADERNÉ ZBRANĚ\n\nEcho24 , 30. října 2025 08:09\n\nVOLKSWAGEN\n\nEcho24\n\nNěmecká automobilová skupina Volkswagen v prvních devíti měsících roku hospodařila s provozním ziskem 5,4 miliardy eur (131,6 miliardy Kč), což je meziroční ...\n\nMartin Weiss\n\nJiří Peňás\n\nOndřej Šmigol\n\nAlexander Tomský\n\nDaniel Kaiser\n\n08:09\n\n07:39\n\n06:34\n\n00:12\n\n00:02\n\n00:01\n\n00:01\n\n29. 10.\n\n29. 10.\n\n29. 10.\n\nEcho24 , 24. října 2025\n\nBABIŠOVA VLÁDNÍ KOALICE\n\nDominik Stein , 10. října 2025\n\nDIGITALIZACE ČESKA\n\nbra , 4. října 2025\n\nPROBLÉMY S DIGITALIZACÍ",
    "tags": [
        "digitalizace"
    ]
}